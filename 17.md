# Операційна система, її функції. Інтерфейс операційної системи та правила роботи з ним. Основні об'єкти, з якими працює операційна система. Типи вікон і правила роботи з ними. Піктограми, їх призначення.
Операційна система (ОС) — це набір управляючих програм, які забезпечують роботу обчислювальної системи, а саме:
- Здійснюють управління роботою апаратної і програмної складових обчислювальної системи, координують взаємодію ок­ремих частин цих складових.
- Дають змогу користувачеві здійснювати загальне управління обчислювальною системою на рівні заздалегідь занесених до запам'ятовуючих пристроїв машини програм
- ОС забезпечує взаємодію програм із зовнішніми пристроями та між собою; здійснює розподіл ресурсів оперативної пам'яті; виявляє різні ситуації, що виникають у процесі виконання про­грам, повідомляючи про них.

Інтерфейс — засоби та сукупність команд ОС для здійснення діяльності користувача щодо опрацювання інформації засобами обчислювальної системи.

Для спрощення доступу користувача до ресурсів комп'ютера операційна система підтримує інтерфейс користувача, який має високий рівень сервісу і звільняє користувача від безпосереднього «спілкування» з апаратурою.
Інтерфейс користувача сучасних ОС (наприклад, Windows 98/2000/ХР) називають ще графічним, Оскільки він дає змогу подавати команди операційній системі шляхом маніпулювання наочними графічними об'єктами (вікнами, меню; списками, кнопками тощо).

Об'єкт - це будь-який елемент інтерфейсу користувача: значок, кнопка, меню, список, межа вікна, а також саме вікно тощо. Основними об'єктами в системи Windows є вікна, документи, папки, ярлики.

Для збереження інформації на зовнішніх носіях система Windows організує інформацію у вигляді документів. Як правило документи створюються у конкретних прикладних програмах (додатках). Окремі документи складаються у папки, причому кожна папка може містити в собі як документи, так і вкладені папки.

Папка в Windows — це сховище різних об'єктів: документів, інших папок, зразків дисків, принтерів тощо. Папки позначаються жовтим прямокутники із виступом  у лівому верхньому куті. Серед усіх папок, записаних на диски комп'ютера, існують такі, що необхідні для роботи самої системи Windows. Ці папки називаються системними.

Ярлик - це невеликий файл (розміром до 1 Кбайта), що містить картинку-піктограму і посилання на будь-який об'єкт (програму, документ, папку, принтер тощо)

Вікнами називаються прямокутні ділянки на екрані, що призначені для введення інформації від користувача і виведення інформації, отриманої програмою.

Вікна – це графічні, відображення програм (тобто Windows-додатків), які бачить Користувач на екрані.

### До основних типів вікон належать:

- Прикладні — вікна прикладних програм (додатків) Windows для виконання певної роботи.

- Підлеглі—вікна, що викликаються із іншого вікна Windows

- Діалогові — додаткові вікна, для встановлення параметрів ко­манд. 

- Інформаційні — вікна з інформацією про стан системи, пристроїв, хід виконання роботи, а також з попередженнями про аварійні ситуації.

Маніпулювати з вікнами можна, користуючись клавіатурою, а ще простіше — мишею. Наведемо основні операції з вікнами, що виконуються мишею.

Активізація вікна здійснюється простим клацанням миші по полю всередині .вікна. Активне вікно розміщується зверху інших вікон, причому змінюється Підсвічування фону заголовка. Цього ж результату досягають натисканням кнопки програми на панелі задач: кнопка при цьому ніби заглиблюється.

Переміщення вікна. Щоб перемістити вікно; розмістіть курсор миші у рядок заголовка, натисніть на кнопку миші та потягніть контур вікна у потрібний бік. Відпустіть кнопку миші й вікно займе нове положення.

Зміна розмірів вікна. Розгорнути вікно на весь екран, віднови­ти його до попередніх розмірів, згорнути на панелі задач — усі ці операції виконуються за допомогою кнопок керування вікном. Для довільної зміни розмірів вікна потягніть покажчиком миші за будь-яку зі сторін обрамлення вікна (для зміни одного розмі­ру) чи за куток обрамлення (для одночасної зміни двох розмірів).

Закриття вікна здійснюється клацанням по кнопці керування вікном, позначеній хрестиком, або комбінацією клавіш Alt+F4.

Корисна команда Свернуть все окна. Вона дає змогу згорнути на панель задач усі вікна додатків та відкрити простір робочого стола. Ви можете користуватися цією командою, якщо треба швидше дістатися до будь-якого значка на робочому столі або до діалогу настроювання екрана.

Windows дає можливість користувачу керувати комп'ютером за допомогою графічних символів. Такі символи називають піктограмами, значками або «іконками».

Піктограми — це графічне зображення значком об'єкта, який знаходиться десь у файловій системі. Піктограмами зображаються дисководи для дискет і компакт-дисків, вінчестер, пристрої, папки, файли, засоби налагодження системи тощо.    

Щоб Windows виконав певну команду, досить вибрати потрібну піктограму і виконати відповідну дію мишею. Залежно від виду піктограми реакція на ці дії може бути різною.


