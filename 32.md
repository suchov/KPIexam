# Способи пошуку файлів в різних файлових системах .
Для того щоб легко знайти потрібні дані, їх необхідно впорядковано зберігати. Більшість користувачів намагається це
робити. Зберігаючи дані на носіях, вони створюють панки з іменами, що відповідають змісту файлів, що в них містяться, розподіляють файли за часом їх створення, за видами документів тощо. Однак після перенесення даних з одного носія на інший, з одного комп’ютера на інший, внесення змін у перелік папок, значного збільшення кількості об’єктів користувач перестав пам’ятати місцезнаходження частини даних.

Для пошуку потрібних об’єктів операційні системи мають засоби, які дають змогу знайти об’єкти за різними значеннями їх властивостей, наприклад за іменами, часом створення, типом тощо.

В операційній системі Windows ХР для початку пошуку об’єктів потрібно виконати Пуск => Знайти. Відкриється вікно Провідника з панеллю Помічник із пошуку у лівій частині вікна.Відкрити цю панель для здійснення пошуку можна також вибором кнопки Пошук на панелі інструментів вікна Провідника.
На панелі Помічник із пошуку розміщено список Що ви бажаєте знайти?
У списку наведено команди для пошуку об’єктів на носіях даних комп’ютера або в мережі за певними значеннями властивостей:
-   Малюнки, музику або відео - для пошуку файлів, що містять дані зазначених типів;
-   Документи (текстові файли, електронні таблиці тощо) - для пошуку файлів, що створені в прикладних програмах, крім файлів малюнків, музичних і звукових. Наприклад, файли з розширеннями імен DOC, TXT, РРТ, DBF тощо.
-   Усі файли й папки - для пошуку файлів будь-яких типів і папок;
-   Комп’ютери або людей - для пошуку комп’ютерів у мережі або даних про певних людей, що зберігаються в спеціальних файлах — адресних книгах, які створює користувач.

Після вибору однієї з названих команд на панелі Помічника із пошуку з’являються елементи керування для уточнення значень властивостей пошуку. Наприклад, після вибору команди Малюнки, музику або відео на панелі з’являться елементи керування.
Установленням позначки відповідного прапорця можна вказати, файли яких типів будемо шукати. Якщо відомо ім’я файлу або частина імені, то їх можна ввести у відповідне поле, що значно пришвидшить пошук.

Якщо ви на тижні створювали презентацію, але забули в якій папці її зберегли і точно не пам’ятаєте ім’я файлу цієї презентації, то для пошуку можна використати спеціальні символи - зірочку (*) чи знак питання (?). Зірочка позначає будь-яку кількість довільних символів, а знак питання - один довільний символ. Наприклад, за записом *.pptx будуть знайдені всі файли і палки, що мають розширення імені pptx, а за записом ?.pptx - тільки файли і палки, що мають розширення імені pptx і лише один довільний символ в імені.

Зменшити час пошуку потрібного файлу можна, вибравши в списку Шукати в: відповідний носій даних або палку. Якщо ви знаєте терміни створення файлу, то можна встановити позначку перемикача в позиції, що відповідає часу створення (змінення) файлу (група перемикачів Коли були внесені останні зміни?).

Для знаходження файлу з розширенням імені pptx, що містить слово «інформатика», може зберігатися на одному із жорстких локальних дисків комп’ютера, а дата його створення невідома, слід установити значення властивостей пошуку.

Після завершення пошуку на панелі Помічника із пошуку буде виведено повідомлення про кількість знайдених об’єктів і запит про досягнення потрібних результатів пошуку.

У результаті пошуку користувач у правій частині вікна отримує список імен об’єктів, які відповідають умовам пошуку. Для переходу до папки, що містить знайдений об’єкт, потрібно вибрати його в списку та виконати Файл => Відкрити папку, що містить об'єкт. Якщо ж потрібно відкрити вікно знайденого об’єкта, то об’єкт необхідно вибрати і натиснути клавішу Enter або двічі клацнути на ньому.

Якщо пошук об’єктів не дав потрібного результату, то варто перевірити чи правильно вказані значення властивостей пошуку, можливо варто змінити носій даних чи папку, в списках яких відбувався пошук. А можливо варто розширити пошук, здійснивши пошук на всіх носіях даних комп'ютера, чи вказати більш загальні значення імені об’єкта.

Для  Windows 7

Пошук об’єктів файлової системи в операційній системі Window» 7 можна здійснювати кількома способами. Після вибору кнопки Запустити в меню стає доступним поле Пошук програм та файлів. У це поле потрібно ввести слово або словосполучення для пошуку. Цим словом або словосполученням може бути ім’я або частина імені (шаблон) об’єкта.

У міру введення символів у поле Пошук програм та файлів над полем відкривається панель, на якій відображаються результати пошуку в певних областях. Наприклад, на запит «по»  було знайдено 5 програм, у назві яких є ці дві літери, та 2337 файлів, які або в імені, або у вмісті мають зазначені літери.

Для запуску знайденої програми або відкриття файлу потрібно вибрати відповідне ім’я на панелі пошуку. Вибравши назву групи об’єктів або посилання Інші результати, буде відкрито вікно Результати пошуку, яке містить у Робочій області список знайдених об’єктів.

У кінці списку об’єктів під заголовком Шукати знову в: розміщено кнопки для здійснення нового пошуку з уточненими місцями пошуку.

Вид подання результатів пошуку можна змінити вибором відповідної команди в меню Вигляд або в списку кнопки Змінити подання

