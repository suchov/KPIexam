# Поняття програми. Поняття про системи програмування. Поняття про інтерпретацію та компіляцію програми.
Програма — це упорядкований список команд, написаних мовою програмування і призначених для виконання на комп'ютері. Отже, процес роботи комп'ютера полягає у виконанні програми, тобто набору цілком певних команд, що надходять у цілком певному порядку. Машинний код команди, що складається з нулів та одиниць, указує, яку саме дію має виконати ЦП. Отже, щоб задати комп'ютеру послідовність дій, які він має виконати, треба задати послідовність двійкових кодів відповідних команд. Програми в машинних кодах містять у собі тисячі команд. Писати такі програми — дуже складна справа". Програмісту для цього раніше слід було пам'ятати не тільки комбінацію нулів та одиниць двійкового коду кожної команди, але й двійкові коди адрес даних, що використовуються під час виконання.

Разом з тим, для того щоб комп'ютер міг виконувати програму, її потрібно перекласти на машинну мову. Для такого перекладу використовують спеціальні програми-транслятори.

Транслятор — це програма, яка призначена для перекладу тексту програми з однієї мови програмування на іншу мову. Процес перекладання називається трансляцією.

### Розрізняють два типи трансляторів — компілятори та інтерпретатори.

Компілятор — це програма, що призначена для перекладу програми, яка написана деякою мовою, в програму в машинних кодах. До отриманого коду підключаються стандартні процедури, використані програмістом. У результаті дістанемо файли працюючих програм з розширеннями .ехе чи .сот.

Процес такого перекладання називається компіляцією.

Компілятор створює кінцевий результат — програму в машинних кодах, яка потім виконується. Скомпільований варіант програми можна зберігати на диску. Для повторного виконання програми компілятор вже не потрібен. Досить завантажити з диска в пам'ять комп'ютера скомпільований перед цим варіант і виконати його. Крім того, компілятори під час своєї роботи використовують і частину ресурсів комп'ютера. Тому всі прикладні й службові рами поставляються у відкомпільованому вигляді. Мови, для яких існують програми-компїлятори, — це компільовані мови Разсаі, С++, Оеірпі, РоЛгап та інші.

### Існує інший спосіб поєднання процесів трансляції та виконання програми. Він називається інтерпретацією.

Інтерпретатор — це програма, яка призначена для покомандних трансляцій та виконання вихідної програми. Такий процес називається інтерпретацією.

У процесі трансляції відбувається перевірка вихідної програми на відповідність правилам мови, яка використовується для її описування. Якщо в програмі знайдено помилки, транслятор виводить повідомлення про них на пристрій виведення (як правило, на екран дисплея).

Інтерпретатор повідомляє про знайдені помилки після трансляції кожної команди програми. Це значною мірою полегшує процес пошуку та виправлення помилок у програмі, але суттєво збільшує час трансляції. Компілятор транслює програму набагато швидше, ніж інтерпретатор, але повідомляє про знайдені ним помилки після завершення компіляції всієї програми. Знайти та виправити помилки у цьому випадку важче. Через це інтерпретатори розраховані, в основному, на мови, що призначені для навчання програмуванню, і використовуються програмістами-початківцями. Найпростіша й найпоширеніша — це мова програмування Ваsіс. Іншими прикладами є і мови JavaSkript і VBSkript, які широко використовуються при створенні Web-сторінок, доступних через Інтернет.

Більшість мов програмування призначені для розробки складних пакетів програм і розраховані на компіляцію.

Як правило, програми-компілятори й інтерпретатори називаються так само, як і мови, для перекладу з яких вони призначені. Слова Паскаль, Ада, Сі можна сприймати і як назви мов, і як назви відповідних програм-трансляторів.
