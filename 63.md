# Використання різних типів об'єктів (текстових, графічних, числових, звукових, відео) для створення презентації. Приклади.
Презентації слугують для зацікавлення слухачів ілюстраціями та ефектами під час доповіді, для рекламування послуг, продуктів тощо.

Робота з презентацією складається з двох етапів: створення та демонстрації.

Слайди є складними об'єктами, які монтує користувач. Слайд може містити елементи таких трьох основних типів: 1) кадри з текстовою інформацією; 2) мультимедійні об'єкти: картинки, звук, відео; 3) кнопки керування процесом демонстрації.

Слайди, що містять текстову інформацію, можуть мати заголовок і основний текст. Найчастіше основний текст подають у вигляді маркованих списків, де висвітлюють пункти, план чи головні ідеї доповіді, ставлять запитання (відповіді на них дають усно) тощо. На окремих слайдах подають номери телефонів, назви й адреси фірм тощо. Щоб увести текст, клацають у потрібному місці слайда і набирають текст на клавіатурі.

Особливу увагу треба звернути на кнопки Підвищити та Понизити рівень елемента списку, які забезпечують відступи у текстах для кращого їх сприйняття. Рівнів (відступів) може бути до п'яти, що поліпшує засвоєння тексту.

До слайда можна додавати текст чотирьох типів:
- Текст у рамці;
- Текст в автофігурах;
- Текст у написах;
- Текст WordArt

Автофігури, як написи та фігурні стрілки, прив'язуються до текстових повідомлень. У разі введення тексту в автофігури цей текст стає вкладеним у фігуру та переміщується разом із нею.

Напис використовується для розташування тексту в будь-якому місці слайда, зокрема за межами текстових рамок.

Текст WordArt дає змогу створювати яскраві ефекти. Текстом WordArt доцільно оформляти, наприклад, титульну сторінку.

За необхідності можна змінити вигляд тексту, тобто його тип, накреслення, розмір, колір або надати ефекти (підкреслення, тінь, рельєф, верхній, нижній індекс).

У слайди можна помістити різні об'єкти: рисунки, організаційні діаграми, фотографії з графічних файлів (за допомогою команди Малюнок у меню Вставка); діаграми та таблиці з ЕхсеІ, креслення, створені засобами AutoCad, документи та рисунки Microsoft Word, заготовки таблиць Word (за допомогою меню Вставка/Об'єкт та Тип об'єкта); ефекти WordArt, а також елементи мультимедіа: відеокліпи, звукові кліпи з файлів чи дикторські тексти, які, зокрема, вставляють командами Вставити — Кіно і звук — Звук з файла чи Записати звук. До об'єктів застосовують ефекти анімації з запропонованого програмою меню.

Якщо тлом має бути пейзаж чи деяка картинка, то у слайд вставляють відповідний графічний об'єкт з файла (відскановану фотографію тощо') збільшують його до розмірів слайда і посилають на задній план.

### Для окремого слайда можна записати та відтворити звуковий супровід або примітку. Для цього:
- Відкрийте слайд, до якого потрібно додати звук або звукову примітку.
- У меню Вставка виберіть команду Фільми та звуки, а потім Записати звук.
- Щоб записати звук або звукову примітку, натисніть кнопку Запис.
- Після закінчення запису натисніть кнопку Зупинити.
- У полі Назва введіть назву звуку та натисніть кнопку ОК.
- На слайді з'явиться значок звуку.

Посилання на такі об'єкти, як малюнки та фігури, можна виділити графічно. До текстових гіперпосилань та гіперпосилань об'єктів, до слайда можна додати звук або зробити запис мовленнєвого супроводу. Для запису мовленнєвого супроводу запускається демонстрація презентації та записується супровід для кожного слайда. Запис можна припинити та продовжити в будь-який момент.

У презентації одночасно може відтворюватися звук лише з одного джерела. Тому в разі вставки на слайд звукового ефекту з автоматичним запуском відтворення він буде заглушений мовленнєвим супроводом.

До слайда додають фільми або анімовані малюнки GIF.

Фільми — це фонові файли відео у форматі AVI,МРЕG, які мають розширення AVI,МОV, QТ, МРG і МРЕg. Анімований файл формату завжди має розширення GIF.

Фільми й анімовані малюнки GIF можна додати на слайди з файлів на комп'ютері, з колекції кліпів, з локальної мережі, з інтрамережі або з Інтернету. Щоб додати фільм або анімований малюнок GIF, вставте його на потрібний слайд за допомогою команд меню Вставка. Запустити файл відео можна кількома способами: він може відтворюватися автоматично при показі слайда, по клацанню мишею або через певний проміжок часу. Також він може входити до складу анімаційного епізоду.
Незважаючи на доступ через меню Вставка, файли фільмів автоматично зв'язуються із презентацією, а не впроваджуються в неї, як малюнки або графічні об'єкти. Якщо презентацію, яка містить зв'язані файли, потрібно відтворити на іншому комп'ютері, разом із нею слід також скопіювати зв'язані файли.

Колекція кліпів (Місгозоп ) містить малюнки, фотографії, звуки, відео й інші мультимедійні файли, звані кліпами, які також можна вставляти та використовувати у презентаціях, публікаціях та інших документах Місгоsoft Office
