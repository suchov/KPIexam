# Системи числення, що використовуються в обчислювальних системах. Види. Приклади. Арифметичні операції в двійковій системі.
• Скласти два числа (10110011101) + (00011101011)
• Відняти два числа (1011011001)- (0101101110)

Система числення – сукупність способів і засобів запису чисел для проведення підрахунків. Звичайною для нас і загальноприйнятою є позиційна десяткова система числення. Як умовні знаки для запису чисел вживаються цифри.
Найпростішим способом запису натурального числа є зображення його за допомогою відповідної кількості паличок або рисочок. Таким способом можна користуватися для невеликих чисел.
### Розрізняють такі типи систем числення:
- непозиційні
- позиційні;
- змішані.

Непозиційна система числення – система числення, в якій значення кожної цифри в довільному місці послідовності цифр, яка означає запис числа, не змінюється.

Позиційна система числення – система числення, в якій значення кожної цифри залежить від місця в послідовності цифр у записі числа. Для позиційних систем числення характерні наочність зображення чисел і відносна простота виконання операцій.

### Також поширені системи числення з основами:
- 2 – двійкова (у дискретній математиці, інформатиці, програмуванні)
- 8 – вісімкова (у програмуванні)
- 12 – дванадцятирічна (мала широке застосування у давнину, подекуди використовується і нині)
- 16 –  шістнадцятирічна (поширена у програмуванні, а також для кодування шрифтів)
- 60 –  шістдесяткова (для виміру кутів і, зокрема, довготи і широти)

## Двійкова система числення
У двійковій системі числення числа виражаються тільки за допо­могою двох цифр 0 і 1. Не зважаючи на високу розряд­ність двійкових чисел саме двійкова система стала основою побудови обчис­лю­вальних машин, тому що електронні елементи, які застосо­ву­ються в комп’ютерній техніці, можуть перебувати в двох стійких станах. Сучасні комп’ютери можуть за один такт (в паралель) опрацьовувати до 64 бітів, тому висока розрядність двійкових чисел не є проблемою.
Якщо під запис двійкового числа виділити n бітів, то кількість різних чисел, що записується за допомогою n бітів, дорівнює 2n.
